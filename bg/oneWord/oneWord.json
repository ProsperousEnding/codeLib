{"id":"5b8b9572e116fb3714e7246b","content":"风老莺雏，雨肥梅子，午阴嘉树清圆。","popularity":6960,"origin":{"title":"满庭芳·夏日溧水无想山作","dynasty":"宋代","author":"周邦彦","content":["风老莺雏，雨肥梅子，午阴嘉树清圆。地卑山近，衣润费炉烟。人静乌鸢自乐，小桥外、新绿溅溅。凭阑久，黄芦苦竹，拟泛九江船。","年年。如社燕，飘流瀚海，来寄修椽。且莫思身外，长近尊前。憔悴江南倦客，不堪听、急管繁弦。歌筵畔，先安簟枕，容我醉时眠。"],"translate":null},"matchTags":["白天","夏"],"recommendedReason":"","cacheAt":"2024-07-29T08:40:16.095200079"}