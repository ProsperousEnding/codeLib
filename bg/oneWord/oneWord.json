{"id":"5b8b9572e116fb3714e702a7","content":"朝来新火起新烟，湖色春光净客船。","popularity":15900,"origin":{"title":"清明二首","dynasty":"唐代","author":"杜甫","content":["朝来新火起新烟，湖色春光净客船。","绣羽衔花他自得，红颜骑竹我无缘。","胡童结束还难有，楚女腰肢亦可怜。","不见定王城旧处，长怀贾傅井依然。","虚沾焦举为寒食，实藉严君卖卜钱。","钟鼎山林各天性，浊醪粗饭任吾年。","此身飘泊苦西东，右臂偏枯半耳聋。","寂寂系舟双下泪，悠悠伏枕左书空。","十年蹴踘将雏远，万里秋千习俗同。","旅雁上云归紫塞，家人钻火用青枫。","秦城楼阁烟花里，汉主山河锦绣中。","春去春来洞庭阔，白苹愁杀白头翁。"],"translate":null},"matchTags":["白天"],"recommendedReason":"","cacheAt":"2024-07-27T08:38:18.538564522"}