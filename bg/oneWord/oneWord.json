{"id":"5b8b9572e116fb3714e7365a","content":"帝里风光烂漫，偏爱春杪。","popularity":11700,"origin":{"title":"满朝欢·花隔铜壶","dynasty":"宋代","author":"柳永","content":["花隔铜壶，露晞金掌，都门十二清晓。帝里风光烂漫，偏爱春杪。烟轻昼永，引莺啭上林，鱼游灵沼。巷陌乍晴，香尘染惹，垂杨芳草。","因念秦楼彩凤，楚观朝云，往昔曾迷歌笑。别来岁久，偶忆欢盟重到。人面桃花，未知何处，但掩朱扉悄悄。尽日伫立无言，赢得凄凉怀抱。"],"translate":null},"matchTags":["春"],"recommendedReason":"","cacheAt":"2024-04-15T16:08:26.492416459"}