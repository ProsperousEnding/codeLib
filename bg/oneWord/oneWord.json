{"id":"5b8b9572e116fb3714e7271c","content":"问甚时同赋，三十六陂秋色？","popularity":102000,"origin":{"title":"惜红衣·吴兴荷花","dynasty":"宋代","author":"姜夔","content":["枕簟邀凉，琴书换日，睡余无力。细洒冰泉，并刀破甘碧。墙头唤酒，谁问讯、城南诗客。岑寂，高柳晚蝉，说西风消息。","虹梁水陌，鱼浪吹香，红衣半狼藉。维舟试望，故国渺天北。可惜柳边沙外，不共美人游历。问甚时同赋，三十六陂秋色？"],"translate":null},"matchTags":["秋"],"recommendedReason":"","cacheAt":"2024-09-16T16:13:02.797021160"}