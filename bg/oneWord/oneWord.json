{"id":"5b8b9572e116fb3714e7209a","content":"吹到一片秋香，清辉了如雪。","popularity":8440,"origin":{"title":"琵琶仙·中秋","dynasty":"清代","author":"纳兰性德","content":["碧海年年，试问取、冰轮为谁圆缺？吹到一片秋香，清辉了如雪。愁中看、好天良夜，知道尽成悲咽。只影而今，那堪重对，旧时明月。","花径里、戏捉迷藏，曾惹下萧萧井梧叶。记否轻纨小扇，又几番凉热。只落得，填膺百感，总茫茫、不关离别。一任紫玉无情，夜寒吹裂。"],"translate":null},"matchTags":["秋"],"recommendedReason":"","cacheAt":"2024-09-07T08:40:45.713789186"}