{"id":"5b8b9572e116fb3714e6fb1f","content":"田家少闲月，五月人倍忙。","popularity":374000,"origin":{"title":"观刈麦","dynasty":"唐代","author":"白居易","content":["田家少闲月，五月人倍忙。","夜来南风起，小麦覆陇黄。","妇姑荷箪食，童稚携壶浆，","相随饷田去，丁壮在南冈。","足蒸暑土气，背灼炎天光，","力尽不知热，但惜夏日长。","复有贫妇人，抱子在其旁，","右手秉遗穗，左臂悬敝筐。","听其相顾言，闻者为悲伤。","家田输税尽，拾此充饥肠。","今我何功德，曾不事农桑。","吏禄三百石，岁晏有余粮，","念此私自愧，尽日不能忘。"],"translate":null},"matchTags":["夏"],"recommendedReason":"","cacheAt":"2024-08-04T08:42:33.025333234"}